\chapter{Inleiding}

Dit verslag is geschreven in het kader van mijn afstudeeropdracht bij Quintor en dient ter beoordeling van de werkzaamheden die uitgevoerd zijn voor de bachelorstudie Informatica aan de Haagse Hogeschool. 

Door de snelle groei van het Blockchain domein heeft Quintor in 2017 in samenwerking met DUO/MinOCW, Groningen Declaration Network, Stichting ePortfolio Support, TNO en Rabobank, het Blockchain Field-lab Education gestart in Groningen. Het Blockchain-lab is opgezet om expertise en kennis uit te wisselen op regionaal, nationaal en internationaal gebied. De oprichting van het Blockchain Field-lab Education heeft er mede voor gezorgd dat Quintor meer kennis wilt opdoen over het Blockchain domein om zo inzicht te krijgen in hoe Blockchain technologie ingezet kan worden binnen vraagstukken vanuit klanten. 

In hoofdstuk 2 is de organisatie beschreven waar het afstudeertraject heeft plaatsgevonden. Vervolgens wordt in hoofdstuk 3 de opdracht gepresenteerd. In hoofdstuk 4 wordt de aanpak van de opdracht onderbouwd en in hoofdstuk 5 worden de werkzaamheden van het vooronderzoek besproken waarin de basis van Blockchain technologie ter sprake komt. In hoofdstuk 6 wordt er aan de hand van de informatie uit het vooronderzoek een selectie van protocollen gemaakt die verder onderzocht zullen worden. In hoofdstuk 7 worden de verschillende onderdelen van de protocollen uitgelicht. Hoofdstuk 8 presenteert het advies dat gegeven wordt naar aanleiding van het gedane onderzoek. Hoofdstuk 9 beschrijft de keuzes die gemaakt zijn voor de indeling van het Proof of Concept en beschrijft kort de realisatie van het Peer-to-Peer netwerk. In hoofdstuk 10 wordt er geÃ«valueerd over de producten, de aanpak en de geselecteerde beroepstaken. Tot slot wordt er in hoofdstuk 11 aanbevelingen gegeven voor vervolgonderzoek.
